आपल्या सरकारमध्ये दलालांना थारा नाही
आपल्या सरकारमध्ये दलालांना थारा नाही
केंद्र सरकारकडून दिला जाणारा प्रत्येक पैसा गरीबांपर्यंत पोहोचत आहे. आपल्या सरकारमध्ये दलालांना थारा नाही, असा दावा येथे पंतप्रधान नरेंद्र मोदी यांनी केला. सरकारकडून दिल्या जाणाऱया एक रुपयापैकी फक्त 15 पैसे गरीबांपर्यंत जातात, असा दावा दिवंगत पंतप्रधान राजीव गांधी यांनी केला होता. या वक्तव्याचा संदर्भ देऊन मोदी बोलत होते. काँग्रेसशी तुलना करता आपल्या सरकारमध्ये भ्रष्टाचार राहिलेला नाही, असा दावाही त्यांनी केला. गुजरातमधील पंतप्रधान गृहनिर्माण योजनेंतर्गत ई-गृहप्रवेश सोहळा कार्यक्रमात मोदी बोलत होते. देशाच्या अमृतमहोत्सवी (75व्या) स्वातंत्र्य वर्षात 2022 पर्यंत प्रत्येक कुटुंबाकडे हक्काचे घर असले पाहिजे हे माझे स्वप्न असल्याचेही मोदी यांनी सांगितले.